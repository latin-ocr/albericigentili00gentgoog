DE IURE BELLI, LIB.I‚ CAP. XXII. 101

‘sed reuera ob priores iniurias,' ait historia¹. llle speciosus, et com·
modus esse potuit titulus: sed et hic praestitit ad iustitiam. Si quidem
iniuriarum titulus non superesse uideretur, quasi abolitae dissimulatione
essent iniuriae2. Et semper· praestat causa recentior: etsi altera nec dudum
antea extitisset. Etiam prudenter, pax dum componebatur inter Gallum et
Hispanum ante annos aliquot, uisum suit, ut, antiquis silentio praetermissis
contentionibus, tantum de recentioribus tractaretur, quae componerentur³.
Quod si nolumus existimare, eos reges uoluisse pro parte amicos fieri, con-
trouersias antiquiores pro antiquatis habuisse intelligentur.

Non sic de iure priuato per omnia. Sed nec inter principes lis ciuilis
finita quidquam faciet, quominus alia existere uel de antiquiori re queat.
At in hoc armorum iudici0, quod est hostilitas, et cuius finis amicitia
et pax est, composita omnia esse habent. ut suo tempore exponam.
Ceterum quod in caussis priuatorum fit, et in publicis etiam, si ciuiliter
disceptetur, ut praescriptione temporis excludantur actiones, an et bellica
actio itidem excluditur? Et quae olim esse potuit iusta belli caussa, ea
post multorum decursum annorum est iusta? Sane si iure legitimo sic
arcentur actiones, quid non etiam caussae belli, et hae arceantur actiones
armatae? Bono publico introducta est usucapio et praescriptio, ut sit
aliquis litium finis ⁴. Quid ni et bellorum? Aiunt Lacones, ‘ Hanc colimus
‘terram ab Herculis posteritate datam, Delphico oraculo confirmatam, et
‘incolis eius bello’ (nota triplex ius possessionis) ‘superatis Non uos latet
‘ possessiones, siue priuatas, siue publicas praescriptione longi temporis con·
‘firmari Messenam tenuimus amplius quadringentos annos⁵.’ Atque
eadem sere omnia, id certe, quod modo quaerimus, etiam Iephthes respon·
dit Ammonitarum regi de iure praescriptionis, ‘Dum habitauit Israel in
‚‘ omnibus illis ciuitatibus trecentos annos, quare non eripuistis eas tempore
illo⁶?' Et id est, quod alii theologi⁷ (nam alii uolunt, quod contra ius
istud praescriptionis est⁸) in proposito sic obseruant, Iudaeos numquam
iecisse uerbum de iure Semi, auctoris sui, quod aduersum Chananaeos erat,

¹ Zonara. lib. 9. c. 15. ² l. 2. de iniur. (D. 47. ιο). ³ Nat. Com. lib. a.
¹ l. 1. de usucap. (D. 41. 3). ⁵ Isocr. Archid. ⁸ Iud. 11. ubi not.
² P. M. lud. 1. ⁸ Epiphan.; Aug. de Te. ser. 105.

 

