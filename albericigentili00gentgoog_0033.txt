ALBERICI GENTILIS DE IURE BELLI.

LIBER PRIMUS.

Che. 1.

De Iure Gentium Bellica.

MAGNAM‚ atque difficilem rem aggredior, qui de Iure belli suscipio
scribere, quod latet in recessibus naturae, et distractum uarie, et dissipatum
ualde est. Neque enim hoc ius est libris collectum, et expressum Iusti·
niani: ad quos adire nos possemus facile, aut magistri meliores non cum
.1abore multo nos ducerent. Non habent libri illi de hoc iure, non alii ulli,
qui extent. Nam Philosophorum disputatiunculae, quas mihi nominare
nonnullas aliquis posset, eae generaliter tantum, et quaedam summatim
tradunt, non ad species descendunt, dequibus distinctius explicent. Atque
M. quidem Tullius, cum pauca admodum hic adnotasset3 ‘De bellicis‚'
inquit, ‘officiis dictum est satis1.’

Scilicet nec moralis, nec politici munus Philosophi esse videtur, exponere
iura, quae cum hostibus quaecum extemis communia nobis sunt. Siue
enim moralis institutionem tradat singulorum priuatam, siue quid moliatur
aliud ad summum bonum adipiscendum, semper continet intra ciuitatem se,
omnino intra fundamenta uirtutum, non alte tollit in aedificia ². Politici
autem non est officium de bellico Iure exponere: quoniam non unius haec

¹ est cura reipublicae, sed omnium. Et ita Aristoteles reiicit a politico partem,

quae est de armorum studio, et bellicis exercitationibus ³. Haec debello
Philosophia reipublicae est magnae, uniuersi terrarum orbis, et generis

¹ Cic. 1. De Off. e. 13. ² F. Piccolom.1ntrod. civ. Phil. ec. 7, 8, 9; Introd. Sci. Nat. c. 3.
⁵ nusi. 7. Pol. 217.

B

 

