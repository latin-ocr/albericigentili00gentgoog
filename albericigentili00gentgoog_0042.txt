10 ALBERICI GENTILIS

semper habuerunt. et firmius iudicium creditur, quod plurimorum sen-
tentiis confirmatur. Quid de gestis summorum dico, et bonorum uirorum?
Ea imitanda sunt semper²: socordiae enim, et proditionis est, nolle eos
imitari, qui tanti luerint: ut idem scribit Iustinianus; ‘Quod mundus
‘probat non audeo improbare:’ Baldus respondit². Etiam argumenta,
et rationes facient hic: quemadmodum alibi facere animaduertimus
Quid ni? ‘Ratio et est naturae imitatio ³? Et neque egotibi dico demon·
strationes, quas petes a Mathematic03 sed quales ista tractatio patitur,
suasorias. Quod et Aristoteles scribit in principio Ethic. ‘Sapientis est,
‘eatenus exactam in unoquoque genere explicationem requirere, quatenus
‘pati rei ipsius natura potest! Erunt iuris Iustinianei ciuilis nec pauca,
quae aptari ualebunt, aut quae illic adspersa dehoc iure sunt bellico gen·
tium. Rectissime nam ratio naturalis secundum hominum captum quan-
doque uariat: etmulti non tam ratione illa, quam phantasia aguntur. leges
autem latae a sapientissimis uiris, et iudicio omnis seculi adprobatae‚ certe
eam rationem tenent, quae Alciatus sapientissimus 4. Quae scripta sunt in
libris sacris Dei, summam merito auctoritatem obtinebunt: postquam appa-
ruerit, non Hebraeis tantum scripta esse, sed omnibus hominibus, ubique
gentium, et temporibus omnibus haec enim esse uerae naturae, id est,
innocentis, ac iustae, certissimum est. Haec testimonia ilico diuina sunt.
non egent, ut reliqua, gradibus illis. ‘Haec testimonia quanto uera, tanto
‘simplicia: quanto simplicia, tanto uulgaria: quanto uulgaria, tanto com-
‘muniaz quanto communia, tanto naturalia: quanto naturalia, tanto
‘ diuina ⁶.’ Age igitur, quando non deest, unde confici possint definitiones
huius bellici iuris, agedum, in ipsam tractationem ingrediamur.

CAP. ll.
Belli Definitio.

BELLUM est publicorum armorum iusta contentio. Et quidem nihil nisi
contenditur in bello. et armorum est contentio. nam animis, non armis

¹ Alc. a. cons. 13, et 9. 44. ² Bal. 4. cons. 496. ³ Seu. Ep. 66.
¹ Alc. 5. cons. 3⁸· ⁶ Tert. de Testi. Ani. c. 5.

 

