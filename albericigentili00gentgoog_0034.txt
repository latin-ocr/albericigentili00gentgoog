2 ALBERICI GENTILIS

hominum uniuersi. Aristoteles et illud scribit, non de iniustitia eorum labo·
rare Politicum, qui sunt extra ciuitatem. Et tractat bellicus de hoc tamen,
dum aliorum extra ciuitatem docet defensionem, etiam et eius iniustitiae

uindicationem. Plato sane ait, partem ciuilis artis esse rem militarem,
et belli gerendi rationem: atque de illa tractandorum armorum peritia
intelligit ¹. Sed et Aristoteles idem hoc adfirmat²z et uerissimum nos
accipimus, Caeterum, quod dicimus, hoc est, non de bellicis legibus ex-
posuisse illos Philosophos‚ etiam neque de bellicis exercitationibus, nisi
pro ciuitate quemque sua. rem uero militarem, et iura bellica nec concludi
intra ambitum ciuitatum, quinimo spectare foras omnino, et ad externos.

Iustinianus quoque noster, qui leges tulit suis, pari ratione egressus non
est rempublicam, quam legibus illis uoluit adornare. Et quamquam de natu-
rae, ac Gentium iure disseruit, ut Philosophi quoque lecerunt, et de causa
bellorum, et de captiuis, ac seruis, aliisque nonnullis belli rebus: huc tamen
ad rempublicam suam retulit omnia, et in eius usum explicauit: ut qui esset
captiui status apud ciues, quae rerum eius conditi0, et id genus alia.

Nam quid dicam de his interpretibus iuris Iustinianici: quos huius
iuris bellici imperitissimos ait merito Ioannes Bodinus³? Equidem
praeter Lignani paucula huius tractatus, et aliorum nonnulla alia spar-
sim, legi nihil: et ea non absque fastidio legi omnia. Sic sunt apta
minus, minusque splendida: ut praeteream illud, esse in eorum libris
quamplurima non de bello, et de belli iure aduersus hostem, sed de
re militari, et legibus cum ciue, et milite nostro. Neque illos propterea
accuso uiros doctissimos. at hoc magis dice, ullam uix a solo iure Iustini-
aneo esse cognitionem posse istius iuris militaris: quod maximi Iustini-
anistae, peritissimi omnis Iustinianici iuris penitus ignorarunt. Recentiores
non fero interpretes, qui hic ueteres condemnarunt, se autem magistros
obtulerunt, quos audiamus. Dico eundem Bodinum, et Petrum Fabrum⁴‚
clarissimos Iurisconsultos terrae Galliae. Sane enim, si peccarunt anti-
quiores interpretes, quod solam, saepe alienam, ciuilis iuris disceptationem
huc induxerunt: peccarunt et isti recentiores, qui nudam historiarum re·
citationem attulere: de quibus propter uarietatem, et contrarietatem

¹Plat. Prot. (p. 3²² B.). ²Arist. 1. Eth. 2. 4. ⁸B0d. 5. De rep. 6. ‘Fab.2.semestria3.

 

