DE IURE BELLI, LIB. l, CAP. VII. 33

causae belli, et sint nec leues. Parum namque a nihilo uix distat ¹. Et sic
Aristoteles non prudenter modo, uerum etiam iuste monet, non suscipienda
bella ob caussam leuem ². Cur enim non magno morbo magnum medica·
mentum? Dico iterum de hoc. Etiam et quod causae dubiae esse non
debent: et neque antiquae? Ut enim hic uideatur locus suus his esse,
ubi generaliter notamus de causis¹ tamen sic placet postea explicare, quum
in materia bellorum adeo peregrini non erimus, ut in isto principio sumus
Etiam nec cadit disceptatio ad caussas diuinas, quas statim expon0, de leui
et de antiquo. Nihil non leue in diuinis est, ne Iota quidem. Nihil est ibi
antiquitas, sed ueritas Etiam in bello defensionis, quod primum tracto;
non sunt istae distinctiones dubii, leuis, antiqui. Sed omnium est defensio.

Iustae sint causae: nam causa iniusta nec est causa ³. Et certa haec
sunt: in quaestione illud manet, quae hae sint iustae causae. Uidimus
autem de efficiente: de his, qui iusti auctores sunt bellorum. Quae sola
iustitia satis aliquando uidetur esse, puta ⁴, ut res sic bello perditae, et
recuperatae de manibus hostium, non restituantur antiquis dominio, si res
nostrae sint, quarum postliminium est, uerum aut publicae fiant, aut
capientium. Sola scilicet auctoritas principum hic, non alia iustitiae caussa
attenditur. Quamquam Alciatus imo inter Christianos ad aliarum causa-
rum iustitiam potissime respici uelit. De hac iustitia efficientis caussae
est etiarn quod dicemus circa subditos: qui militent iuste principi uel
iniuste belligeranti.

Uidendum post efficientem de aliis caussis est. Tractant aliquI, si bona
intentio principis adesse debeat ad iustitiam belli ⁵. Quod est theologorum.
Nobis uidendum de caussa formali est. Et uidebimus in secundo libro:
ubi de omnibus exponitur quae in gerendo bello sunt. Uidendum etde
finali3 quod fiet in libro tertio: ubi iura uictoris, et uicti, et finis uictoriae,
et rationes belli finiendi explicantur. Nunc uidendum est de materiali:
id est, de his, quae materiam belli praebent. Et sunt istae triplicis speciei ’
aut enim diuinae sunt, aut naturales, aut aliae hominum.

¹ Ari. 5. Pol. 3. 10. ² Ari. 7. Pol. 14. 21. ³ l. 221. de v. S. (D. 50. 16).
⁴ Ale. l. 1. de ad. poss. (D. 41. ι). r Couar. Reg. Peccatum, p. 2. ξ ιο.

 

