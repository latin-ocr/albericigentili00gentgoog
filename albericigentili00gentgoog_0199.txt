DE IURE BELH, LIB. II, CAP. IX. 167

transfugiunt, et qui transfugas mittunt, et qui sunt speculatores, et qui spec-
uiatores mittunt. Sane nihil est, quod contra speculationes cauilleris. Scru-
tari, speculari res hostiurn et possumus et debemus, et ab omni aeuo solemus
omnes, et omni modo. Quod si uero speculatores duriter accipiuntur:
ratio est ex maiori periculo quod ab ipsis est. Sunt namque hostes
occulti et in uisceribus: etqui saepe possint, uno aliquo detecto consilio
hostiurn, plus mali istis adferre, quam mille lacerent peditum cateruae,
equitumque cohortes. Arcendum hoc suit periculum, proposito inferentibus
malo magno Ut sic iura, sic poenae, ob causam istam et ob alias exas-
perantur1. Neque omnes eodem modo tractantur hostes. Transfugae
simulati et speculatores etiam sic tractari possunt, quasi subditi, qui in
territorio hostis sunt. At de transfugis potest disceptatio maior uideri
propter id quod dixi, iniustum esse mendacium in conueniendo Ceterum
considerandum hic est, non esse uere conuentionem transfugae: qui inire
conuentionem ineptus est: subditus alienus: neca subiectione eximendus
per transfugium nec efficiendus sub aliurn dominum. Non ergo uidetur
transfuga dedisse se hosti aliter, quam ut si sallat, pro arbitrio ipsius hostis
plectatur.

Et ita mihi uidetur, et ius esse in contrariis partibus. Et adfir-
matur definitio, quoniam uidemus non eos pudere, qui utuntur trans·
fugiis et mentitis proditionibus: sed imo iactare factum omnes, et ridere
illusum hostem. lus enim esse dicimus recte, quod omnibus laudatur.
Certe illud usurpare possumus citra iniuriam, in quod consenserint omnes
palam. Si usurpent solum, et pudeat: ius esse nequit: certe nequit
absque iniustitia usurpari, quod conscientia improbat et nostra, et aliorum.
Quae fortissima probatio rei est, iuncta rationibus. Sic enirn ostenduntur
rationes naturales: quae consonant conscientiae. Atque si haec ita sunt,
illud magis erit, ut proditionibus contra proditiones possimus uti. Quod
respondit Ioannes Cephalus, pro eo qui inuitatus prodere Mirandulam, ’
principi id suo renunciauit: atque princeps iussit, hominem annuere, itaque
trahere hostes ipsos in insidias ¹². Potuit, (inquit Cephalus) et debuit ille
tentationem aperire principi, eidemque obedire praecipienti contrarium.

¹ l. 5. C. adle.1u. ma. (9. 8). ² Ceph. cons. 696.

 

