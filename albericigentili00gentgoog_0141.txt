DE IURE BELLI‚ LIB. I, CAP. XXIII. 109

confugere principem, quem et sibi adsciscant, nostri docent, et ratio euiden-
tissima demonstrat¹: quod domini et subditorum status connexus est, et hi
tenentur illum defendere, et ille hos ². Correlatiua sunt dominus et uasal-
lus, princeps et subditi: ut sicut isti sunt obligati bene obedire, ita domi-
nus bene imperare ³. ‘Subdens se priori, aeque alligat et priorem. Duo
‘fiunt per unius sponsionem alteruter debitores, fidelis curae unus, alter
‘humilis obedientiae:' etiam de monachis sic traditur ⁴. Et Lycurgus
sic ‘populum in obsequia Principum, Principes ad iustitiam imperiorum
‘ firmauit ⁵? Et quis non? Fides reciproca est inter dominum et uasallum.
unde et dicti ‘coniuges’ sunt in libris feudorum, quasi communi fidei
uinculo coniuncti. etde ea fidelitate iurat domino uasallus, uasallo domi-
nus ⁰. Itaque domino fidem non seruanti fides iuste non seruatur⁷. Sic
neque alienatur uasallus inuitus, quia is nec alienat dominum inuitum ³.
Cum id genus pluribus. Nequit princeps male subditos habere, nam haberi
bene uolunt entia. quod de Aristotele ait Baldust Et quaestionem in im-
peratore disputat inutili, mente capto, ebrios0‚ qui non sufficiat reipublicae
gerendae: an istum populus Romanus priuare imperio possit, eiue adiu-
torem dare. et refert, Cynum, ac Raynerium adfirmare. Sed etalii ad-
firmant. Ipse Baldus negat. quoniam ea potestas sit papae: cui imperator
iurat. Atque adeo facit Baldusque caussam iustam, sed censet, deesse
potestatem populo. Sic et alii de imperatore tyrannice agente ¹⁰. Certe,
fugere saeuientem dominum, seruisque licet ¹¹. At de potestate quaerimus
nos ad illud tempus quum potestas papae non esset. Uel si potestatem
illo etiam tempore agnoscimus papae: ecce etiam papaque, populusque
transferunt imperium. Uerum aduertamus, quod cum populus Romanus
antea omne imperium suum et potestatem imperatori, etiam inse, con-
cesserit, contulerit, transtulerit: neque (quod bene defendit Baldus) fuit
imperator quasi unus aliquis commissarius, neque sibi ius ullum in imperio

¹ Sigo. 3. de Re. Ita.; Macchia. 1. Histrio. ² Bal. π. cons. 188; Dec. 3. 117.
⁸ Bal. l. r. de di. re. (D. 1. 8); Alc. 5. cons. 7. ⁴ Bern. de Prec. et Disp. ⁸ lust. lib. 3. c. a.
⁸ Cuiae. 2. de Feu. 7. ⁷ Alc. 3. cons. 7. ¹ Bal. 3. oons. 97.

⁹ Bal. 5. cons. 325, 409; l. 9. de legi. (D. 1. 3). ¹⁰ Castal. de Imp. c. 2.
¹¹ l. a. ubi Bal. de his qui su. su. (D. 1. 6).

 

