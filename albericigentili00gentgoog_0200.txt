168 ALBERICI GENTILIS

Et potuit princeps proditionem proditione repellere et uindicare: et uim
ui. Imo (ut mihi quidem uidetur) nec proditio altera est, per quam capi-
tur qui de proditione tentauie Nam proditor est, qui non ostendit quid
facere uelit, et clam facit contrarium eius quod facere debet ¹. Serui
corrupti actione, item et furti, obligatur qui alieno seruo fugam suasit, et
furtum: et quum seruus domino id significauit; dominoque concedente
utrumque peregit ². Et seruus tamen corruptus non estnec lurtum factum
uere. Non ita obligatur hostis, qui corrumpere, furari, rapere, res hostis
potest Sed eo usque obligatur, ut non habeat conqueri, si patitur quod
facere uoluit. Sic concludo. Et aliquid addo pro ipsis transfugis men·
titis, et contrariis proditoribus, non eos esse acerbissime puniendos, qui
rem procurant principis sui, atque huius mandatis obtemperant. Et uidere
tamen habent, ne procurent rem iniustam, neue iniustis mandatis obtem·
perent: non uelint esse sicarii, non uenenarii. Nam et serui in his quae
habent atrocitatem facinoris, domino non impune parent ³. Ipsi tum inius-
tissimi principes quoque: ut dixi: et ut dicit Augustinus, ‘Nihil interesse,
‘utrum ipse scelus admittas, an alium propter te admittere, uelis ⁴.’ Nobis
illud est semper in ore, ‘qui per alium facit,' etc. Atque de dolo satis.
Sequitur, ut de his uideamus, quae recto iure defenduntur.

, Cin). X.

De pactis ducum.

Iu toto autem bello multa quidem armis, sed et pactis atque conuen-
tionibus, non pauca peraguntur. Publicas has conuentiones dicit iuris·
consultus, quae fiunt per pacem quotiens inter se duces belli paciscuntur ⁵.
Et pacem ego interpretor pactionem, et, antiquum uerbum, pacionem.
Aut Graecorum forte imitatione, qui pacem uocant, quando uerbo, non
ui, inter se utentes, controuersias soluunt⁶. Sane idem iurisconsultus
nomen pacis a pactione deducit ⁷. Quod autem aliqui, pacem, exponunt

¹Alc.7.cons.19. ’laalpe.C.deiur.(6.2). ⁸l157.dereg.in.(D.5o.17).
⁴Ang. 2. de Mo. Ecc. Ca. ⁸1. 5. depact. (D. a. 14). ‘PlutNu ⁷1. 1. de pact.

 

