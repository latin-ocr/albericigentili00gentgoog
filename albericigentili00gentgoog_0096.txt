64 ALBERICI GENTILIS

et omnes homines populares, municipesque, et ueluti armentum unum
compascuo in agro compascens ¹. Omne hoc, quod uides, quo diuina,

atque humana conclusa sunt, unum est, membra sumus corporis magni ².
Et mundus unum est corpus scilicet. Natura autem nos cognatos edidit:
cum ex iisdem, et in eadem gigneret. Haec nobis mutuum indidit amo·
rem, et sociabiles fecit: Atque societas haec nostra lapidum fornicationi
simillima, casurae, nisi Inuicem obstarent et sustinerent se lapides ³. Quod
praeclare Seneca. Et quod Gellius, quasi mutuo aduersu, et fulta nisu
consistit ⁴. Haec ‘rerum concordia discors! ut ait Horatius ⁶. Atque nos
etiam antea. Nunc uero audis, totum mundum esse eorpus unum, et hom-
ines omnes membra esse huius corporis, et mundum domum esse audis: et
esse ciuitatem. Quae audi rursus, nam pulcra sunt. ‘Mundus domus est
‘maxima rerum? sic Uarro. ‘Si sociale animal homo est, et in com-
‘mune genitus, mundum ut unam domum spectat? sic Seneca iterum ⁶.
Mundum dicit rempublicam: Lactantius ⁷. Magnam ciuitatem: unam rei-
publicae sormam, et unum ius habentem: Philo ⁸. Omnium unam rem-
publicam, et communem omnium ciuitatem, Tertullianus, Minutius⁹. Urbem
maiorem etiarn Aristoteles ¹⁰. Quantum consensum sapientum? Adde de
societate, quod Cicer0, ‘Societas est, (quod etsi saepe dictum est, dicendum
‘tamen est saepius) latissime quidem quae patet, hominum inter homines:
‘interior eorum qui eiusdem gentis sunt: propior eorum qui eiusdem ciui-
‘tatis’ Et alibi; ‘Ita nati sumus, ut inter omnes sit societas quaedam:
‘maior autem, ut quisque proxime accedit. ciues potiores peregrinis, pro·
‘pinqui alienis¹¹.' Et tres ita Augustinus notat societates, primam domus,
secundam urbis, tertiam orbis. atque ait, coniunctas In orbe gentes per
societatem humanam ¹². Quid uero ista societas et coniunctio? ‘Bonis
‘inter bonos quasi necessaria beneuolentia qui amicitiae fons a natura con·
‘stitutus sed eadem bonitas etiam ad multitudinem pertinet. Non enim
‘est inhumana uirtus, neque immanis, neque superba, quae etiam populos

¹ Plut. ι. de Uirt. Alex. (p. 3²9l· ⁵ Niceph. Gr. lib. 4. ³ Seu. Ep. 96. ¹ Gell. lib. 6. c 1.
⁸ Hor. 1. Ep. 12. ¹9· ⁶ Sen. ult. de Benes. ἵ laet. de Ira Dei. c. ro.
¹ Phil. lose. (p. 531). ⁹ T. Apol. c. 37: M. Oct. ¹⁰ Arist. de Mu.

¹¹ Cic 3. de off. 17: Lael. 5. ¹¹ Aug. 19. de Ciu. c„ 3.

 

