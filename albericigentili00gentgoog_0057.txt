DE IURE BELLI, LIB. J, CAP. V. 25

qualitate uirorum ac nauium; sed per literas quas regis sui ostendebant,
cui regi seruiebant‚ non Antoni0, etsi maxime pro Antonio. quod illos
non tangebat.

,Can V.

Bella iuste geruntur.

NUNC de iustitia quaeratur primum, si bellum gerere licet. Etenim si
belluarum, ut inquit Cicero, est bellum: atque ita nomen habet abelluis¹:
uideri sane potest, bellum homines non decere. Audi Senecam, ‘Homi-
‘cidia compescimus, et singulas caedes: quid bella, et occisarum gentium
‘gloriosum scelus? Non auaritia, non crudelitas modum nouit. ex S. C.
‘plebisque scitis saeua exercentur, et publice iubentur, uetita priuatim.
‘Quae commissa capite luerent, tum, quia paludati iecerunt, laudamus 2.
‘Non pudet homines, mitissimum genus, gaudere sanguine alterno, bella
‘ gerere, gerendaque liberis tradere: cum inter se etiam mutis, et feris pax
‘sit³.' Et magnum hoc est argumentum, quod, si muta animantia, quae ora-
tione nequeunt de causis irarum disceptare, et quae propter naturalem
feritatem aliena a pace, prona ad praelia sunt, uiuunt in pace tamen:
quanto magis hoc agere homines oporteret, ni belluis magis belluae esse
uelint. Sed et Cyprianus paria Senecae, ‘Homicidium, quum admittunt
‘singuli crimen est. uirtus uocatur, quum publice geritur. impunitatem
‘ sceleribus adquirit non innocentiae ratio, sed saeuitiae magnitudo⁴.' Et ad
aliud quidem propositum, sed et ad hoc nostmm itidem apte, ‘consensere
‘iura peccatis, et coepit esse licitum, quod publicum est ὅ] Et Seneca
rursus, ‘Sacrilegia minuta puniuntur, magna in triumphis seruntur⁰.' Et
Tertullianus iniustitiam propriam bellorum dixit et militiam Christianis
interdixit⁷. Et Lactantius asseruit, militare non licere iusto ⁸. quicquid

¹ Fest. Paul. s. v. ² Cuiac. Critioar. no. ις Lips. 2. Mil. Ro. υ.
⁸ Sen. Ep 95. ⁴ Cyp. n. Ep. a. ⁵ Ibid.
⁸ Sen. Ep. 87. ⁷ Tert. adu. Iudae, de Idol. c. 19, et de Co. Mi. c. 11.
⁸ ant. 6. Instit. c. 6. c. 18.

E

 

