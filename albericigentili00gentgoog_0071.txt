DE IURE BELLI, LIB. I, CAP. IX. 39

Deum est. Ius est diuinum, id est, inter Deum et hominem: non estius
humanum, id est, inter hominem et hominem. Nihil igitur quaeritat homo
uiolatum sibi ob aliam religionem. Aiunt alii imperatoreS, in omnium ferri
iniuriam, si contaminetur religio ¹. Et M. Tullius, quod pietate aduersus
Deos sublata, fides etiarn, et societas humani generis, et una excellentissima
uirtus, iustitia tollitur2.

At neque nos loquimur nunc de his qui, serarum modo magis quam homi-
num uiuenteS, sine ulla omnino religione sunt3 hos enim quasi piratas, com-
munes hostes omnium, bello persequendos, et cogendos in mores hominum
arbitrarer. Hi enim uere uidentur iniurii omnibus hominibus, qui in specie
hominum agunt uitam brutorum brutissimorum. Esse enim et brutis quibus·
dam religionem aliquam, traditum et creditum est ³. Hi sunt, qui gigantum
more bellurn gerunt cum Deo. Nam ‘quid aliud est, cum diis gigantum more
‘ bellare, nisi naturae repugnare ⁴l’ Iuris naturae est religio. Et itaque nec
patrocinabitur ius istud expertibus ipsius. Et hoc tamen addo, gentem non
esse eiusmodi, cui religio nulla sit⁵. Age, aliquam mihi eiusmodi gentem narra.

Illi expertes non sunt iuris naturae huius qui errore humano tenentur, et
boni cupiditate ducuntur, et non bonam religionem sectantur. Sic miseri-
cordia dignos Alemannos idololatras, dixit Agathias⁰. Itaque docendi sunt,
et serendi, non cogendi aut exterminandi. Iudaeos non molestandos, non
compellendos ad fidem, etsi post Christum non differant illi ab idololatris,
etiam interpretes iuris ex sacto consulti, responderunt plures ⁷. Qui autem
a ciuitatis reliquo corpore seiungunt se, et aliam ciuitatem excitant contra
ciuitatem, hi publicum turbant statum, et iniurii sunt reliquis ciuibus. Hos
intelligunt supradicti Imperatores. At qui in alia ciuitate sunt, hi si uiuunt
aliter atque nos uiuimus in ciuitate nostra, nos utique non offendunt.v Et
ita curn bellum istud uel uindicatiuum fuerit, uel punitiuum, iustum esse
neutrum potest. nequeenim laesi sumus, ut ulciscamur iuste, neque illi
nostri sunt subditi, ut puniri a nobis debeant. Quod et Didacus. Paria
sunt, punire innocentem, et nocentem, quem tu punire non debes ⁸.

¹ l. 4. C. de haeret. (1. 5). ¹ Cic. 1. de Nat. Deor. a. ⁸ Chass. cat. p. ult. consid. 78.
⁴ Cic. Cato 2. a. ⁸ Cic. 1. de Nat. Deor. 16. ⁶ Agath. 1. Goth.
⁷ Bald. r. cons. 316. , ⁸ Alex. 6. cous. ²²5·

 

