DE IURE BELLI, LIB.I, [ΑΡ. XXIII. 113

quum ingreditur fluuium, et fluuio unitur, aut mare intrat, perdit nomen,
et exstinguitur. Sic Assyrium imperium desiit: sic Persicum sub Parthis,
et antea sub Macedonibus¹3 et sic Macedonicum: sic desiit in tam
multis regionibus Romanum: quae raptae in alienam dominationem sunt,
aut de seruis liberae sactae sunt. At non desiit imperium, quod supersit
in aliqua uel tenuissima parte. Non desinit fluuius, qui redigatur ad
pertenuem aquae mensuram, et iam nominari possit riuus: nam et riuus
fluuius est ². Cum parte illa tenuissima seruari nomen iuste potuit, et ius
imperii. Quid ni, si et a principio sic esse intra ambitum potuit urbis?
Simile dixerim peculio, quod nascitur, crescit, decrescit, moritur ³. Et
quod in pusillo constitui ac retineri ualet. Sic seruari collegii atque
uniuersi ius uel in uno, etsi hoc constitui non posset in uno, est traditum,
aut propter spem redintegrationis, aut propter aliam rationem, quae et
hic ualet in uniuersitate hominum: rerum enim uniuersitas, ueluti grex,
non seruatur in uno ⁴. Hic modicum seruatum, seruatum seruat. Et
seruatum fuit imperium ¹sic Romanorum, eiectorum ipsa imperii sede
Constantinopoli a Francis, et coactorum postea in exigua spacia, mox
et moenia eius urbis uix defendentium aTurcis. Si nihil Romani super·
suisset imperii: nos aut nudum nomen non curaremus: aut hoc, quod
sic appellaretur Romanum, ueteri diceremus subrogatum. Et subrogatum
censetur idem ⁵. Sed id nolo. imo enim de ueteri superest. Regnum
Macedonicum et usque ad Cleopatram superfuisse uolunt: ct ita nomi-
nant ⁰. Et ergo ita mihi uidetur, imperium tum desiisse, quum nulla eius
uel minima exstat pars, nec superest nomen. Nam quod quosdam dicere
audio, nouum intelligi oportere imperium, quod lingua, moribus, legibus
a ueteri dissidet, id mihi non placet. Sic enim Romanum ipsum impe·
rium, quod a Romulo fuit, desiisset pluries uel ante tempora barbarorum.
Haec possunt mutare sormam imperii, at non imperium tollere. ut ut dici-
tur, quod per formae interemtionem ipsa prope rei substantia interimatur.

¹ Phil. Quod De Sit lm. (p. ³¹9) et in lose (545).
² l. 1. de flu. (D. 43. ra); l. r. de riu. (D.43. 11); l. 7. 30. dead. re. do. (D. 40. 1) ; Alc. 5. cons. 69.
⁸ l. 40· de pecul (D. ¹5· r).
4 Bal· prom· D¹ e, 1, 9, de legi, (Ι), 1, 3) et C. qua. no. pe. pa. (6. 10); Castr. l. απ. de leg. r (D. 30).
⁵ Soc. l. 28. de cond. (D. 35. 1); Ceph. cons. 20. 58. ⁰1ren. lib. 3. c. 25; Cl. A. Str. 1. c. 21.

——m ..d-...m .———————-
————

Q

 

