DE IURE BELLI, LIB. l, CAP. VJ. 29

Chananaeos mouerunt. Et iuste Chananaei quoque repellebant Iudaeos,

ignari uocis diuinae, etse defendentes. Et sic sapienter Pius Secundus
ad legatos Hungaros, qui contra Imperatorem loquebantur, arbitrari se,
non discedere Regem Hungariae ab honesto: et nosse itidem, Impera-
torem iusti amantem: ut ut de regno dissentientes, nam putare illorum
neutrum, caussam se iniustam habere ¹. Haec natura bellorum, ut pars
utraque praetendat, se fouere iustam caussam ². Hoc generaliter in om-
nibus lere statibus controuersiamm fieri ualet, ut neutra litigantium pars
sit improba ³. Excipit Aristoteles solum, quum quaeritur, ‘an sactum sit.'
Et uero in sacto proprio nec nostris probari ignorantia solet. Sed in alieno
facto est, quod in aliis est statibus. Huc adigit nos humanae nostrae con-
ditionis infirmitas: perquam sunt nobis in tenebris omnia: et purissimum
illud, atque uerissimum iustum ignoratur, quod non ferret duos litigare
iuste. Cur enim (inquit hic Maximus Tyrius) qul aequabiliter sentiunt,
digladiari inuicem oporteat⁴? Et uere uel iniusti pugnant, uel cum iustis
iniusti. Sed eam ueritatem nos plerumque ignoramus Sic ergo sequimur
iustum hominis. Sic Baldi uitatur argumentum contradicentis, quod
bellum cum sit contrariorum, necesse etiam sit, ut altera pars foueat inius-
titiam ὅ. Et ergo sic dicimus, quodsi constet absque probabili ulla ratione
aliquam partium reluctari, eam certe agere latrocinia, non bella gerere. Et
id latentur merito omnes. Et ab ea iustificari magis caussam alterius iustae
partis, uerissimum est. ‘Iniquitas partis aduersae iusta bella ingerit:'
scribit Augustinus. ‘Et iniquitas aliena faciebat‚' (quod de Romanis idem
notat) ‘ut esset, curn quibus iusta bella gererentur ⁶! At uero si dubium sit,
a qua parte stet iustitia, hanc si et utraque quaerit pars, iniusta esse neutra
potest. Sic ipse Baldus‚ iustum esse bellum inter reges, dum hinc inde
de seruanda maiestate, iustitiaque contenditur ⁷. Iuste, hoc est, ex proba-
bili caussa, litigantes per sori disceptationes siue rei siue actores, et uicti
lite atque sententia, non condemnantur iniustitiae ⁸. Et utrinque tamen

¹ Com. Pii. 2. lib. 3. ² Alc 8. cons. 93. ⁸ Arist. 3. Rh. e. 15. ⁴ Max. Ty. ser. 14·
⁵ Bal. l. 5. de lust. (D. 1. 1). ⁸ Aug. de Ciu. 4 c. 15 et 19. c. 7.
¹ Bal. 2. cons. 358. ⁸ Dec. l. 42. de reg. lu. (D. 50. 17); Bul. 5. cons. 299.

 

