60 Ataanrcr GENTJLIS

de praeueniendo sunt apud Gellium notabilia, ‘In omnibus rebus cauendis
‘non eadem caussa; neque humanae uitae negotia, et actiones, et officia,
‘ el occupandi, uel differendi, uel ulciscendi, uel cauendi. Gladiatori,
‘composito ad pugnandum, pugnae haec proposita fors est, aut occidere,
‘si occupauerit3 aut occumbere, si cessauerit. Hominum autem uita non
‘tam iniquis neque tam indomitis necessitatibus circumscripta est, ut
, ‘idcirco prior iniuriam facere debeas quam, nisi feceris, pati possis ¹.' Et
Cicero, ‘Quis hoc statuit umquam, aut cui concedi sine summo omnium
‘pen’culo potest, ut eum iure potuerit occidere, a quo metuisse se dicat, ne
⁸ ipse posterius occideretur²?’ Sed recte tamen Mitilenei contra Athenien·
ses, ‘Si cui uidemur iniurii, quod priores defecimus, non praestolantes, dum
‘plane cognosceremus si quid illi nocerent, is non recte considerat: narn si
‘ex aequo ualuissemus‚ et tendere illis insidias uicissim, et cunctari potuis·
‘semus tuto, tum ille diceret uerum. at cum penes eos semper sit facultas
‘nocendi: penes nos hoc decuit esse, ut defensionem anticiparemus³.’
Quid rursum postulamus Bartolos, Baldos: quorum aut nudis nominibus
adquiesceremus? Et defensionem Reipublicae nobilissimae, imo Thucididis‚
hominis nobilissimi et sapientissimi, sententiam, ratione communitam,
pluris non faciamus? Cum autem non una probabilis timendi causa sit:
et generaliter de ea definiri nihil possit: hic dicemus tantum, quod semper'
fuit ualde consideratum, et hodie, et deinceps considerandum est, ut
principibus potentibus et ambitiosis obuiam eatur: illi enim nullis con-
tenti finibus, omnium aliquando fortunas tandem inuadent. Sic Romani
mouent bellum contra Philippum: ne subacta is Graecia moueret in ipsos
prior ⁴. Sic Lysimachus, ubi Demetrius regnum adeptus fuit, ne se ille
prouocaret metuens, primus arma commouit. et sciebat, paternum Demetrio
inesse de promouendo imperio cogitare semper ⁵. Sic Lacedaemoniorum
legati monent regem Siciliae ad bellum: quia uictis reliquis Graecis Persa
et in Siculos arma uerisimiliter moturus esset. ‘nobis opem ferendo temet
‘tutaris' aiunt ⁶. Sic ipsi Lacedaemonii, ab Acanthiis persuasi, bellum
suscipiunt contra Olynthios: qui subigendo uicinos undique, et ad remotiora

¹ Gell. libr. 7. c. 3. ² Cic. pro M. Tull. frag. ³ Thuc. lib. 3. c. 12.
⁴ Zonara. lib. 9. c. 15. ⁸ Paus. lib. 1. c. ιο. ⁸ Hero. lib. 7. c. 157.

 

