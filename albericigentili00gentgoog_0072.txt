ALBERICI GENTILJS

Can. X.

Si Princeps Religionem bello apud suos iuste tuetur.

CAETERUM et de eo dispiciamus diligentius, si temeratoribus receptae in
ciuitate religionis sermm'et bellum liceat intentare. Sane autem uiolatarum
religionum ubique poenam aliquam luisse constitutam, legimus¹. Et Plato
in temeratores religionis sancit poenam capitis2. Uarias sanciunt nostrae
leges ³. Socrates ob hanc caussam necatur Athenis: Diagoras proscri-
bitur. alii alibi multantur, necantur⁴. Sic Abraham coactus uertere solum:
qui ausus innouare religionem: et a Chaldaeis pulsus cum tota domo
patris ⁶. Plus legimus in Decret0, proiectum Abraham in ignem, et fratrem
Aran: ut quem noluerint adorare, et uenerando colere contempserunt,
diuinum numen exurendo sentirent ⁰. Quod et Augustinus, et Hieronymus,
non quidem de scripturis, sed de traditione aiunt Hebraeorum ⁷. Ana·
charsis sie interiectus a suis Thracibus ob Graecos ritus quibus utebatur,
illuc reuersus ex Graecia ⁸. Romae nulla peregrina sacra, inde usque a
lege Romuli, quae de peregrinis Diis non colendis et sacris externis non
operandis cauit diligenter ⁹. Et nullo tamen non inuitauit ille in ciuitatem
suam illectamento omnes. Et multi tamen undique populi in ciuitatem
confluxerunt. Ut hoc miratur fieri potuisse, nec irrepserint cum tot
peregrinis religiones eorundem peregrinae, atque laudat, Dionysius ¹⁰.. Au-
gustus sic coluit ueteres receptasque: et nouas non tulit, aut peregrinas ¹¹.
Et Tiberius saeuus etiam aduersum externas ceremonias, et Aegyptios,
et Iudaicos ritus. Sed exemplorum hactenus. Ait uero Iohannes Bodinus,
quod legislatores omnes, fidem subditorum in Principes ab eorundem
subditorum religione pendere, censuerint, una et Philosophi ¹². Et ita sane
Maecenas monuit Augustum, ut ad receptam more patrio religionem omnes

¹ Sen. 3. de Benes. ² Pla. 10. de Legi. (p. 908). ⁸ C. de ha'eret. (1. 5).
⁴ Iust. 1. Apol.; Iose. 1. Ap.; Cic. 1. de Nat. Deor. ης Plu. Nic. ³ lose. 1. Ant. 73 Iudithae 5.
⁸c.1.35.q.1. ²A.Gen.q.25;H.c.11. 'Herodo.4.c.76. ⁹Manut.de1.egi.
¹⁰ Dionys. 2. Antiq. 19. ¹¹ Sue. Aug. 93 ; Dio. 53. 54. ¹² Bod. 4. de Rep. 7. ’

 

