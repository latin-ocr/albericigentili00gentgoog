DE IURE BELLI, LIB.I, CAP. XXIII. 107

imperio asseruerunt. et illud regnum datum Francis olim ab imperator·
ibus Romanis et auulsum a corpore imperii prorsus luisse uidetur: ut
Anastasius chlamydem imperatoriam et coronam auream Francis regibus
dedit, et Iustinianus imperium Galliarum eisdem rescripto suo confirmauit ¹.
Hispani itidem, et Angli extra imperium illud sunt: qui populi Romanis
imperatoribus derelicti, aut numquam subditi Romanorum, regna isthaec
aut de illo rapuerunt imperio aut de his qui rapuerant Romanis antea:
et sibi iam habent per secula multa. Ridicula illa nostrorum commenta,
qui uolunt, iure subiectos et hos esse imperatori populos, de facto non esse.
Atque Alciatus nunc prudentius, circumscriptis huiusmodi auctoritatibus
nostrorum, ait posse sustineri, subditos imo non esse imperatori hos popu-
, 10s2. At de Italis non unum suerit iudicium. Nam sunt quidam imperii
Germanici, quod Romanum appellamus: ut Mediolanensis ducatus, Man·
tuanus, alii quidam; atque de his id erit, quod de ipso erit Germanico
imperio. Sunt porro, qui nec eius sunt imperii, nec cum eo imperio quid-
quam habent: ut Ueneti. Est deinde, qui aliquid habet cum imperio,
Romanus pontifex ; cui sunt feudatarii illi, Ferrariensis, et Parmensis, et
alii duces et ipse Neapolitanus rex. Et de pontifice loquor nunc, ut nunc
sunt res eius accisae. Nam pertinuit ad illum aliquando Liguria, Corsica,
Longobardia Uenetia, Istria, ecquid non in Italia³? Imo etiam extra Ita·
liam aut feudataria, aut tributaria eidem extitere regna Hibemiae‚ Angliae,
Scotiae, Poloniae, ipsum Germanicum imperium, ipsum regnum Franci-
cum ⁴. Ceterum in imperio etiamnum habere uult aliquid, uel sede uacante
imperando, uel uiuum imperatorem etiam iudicando ⁶. In Italia urbes
Etruriae, Florentia, aliae quaedam, de Romani imperii corpore exemtae
sunt; quae abhinc trecentis amplius annis libertatem emerunt ab impera-
tore Rodullol. ettamen nunc esse ducatui Etruriae magno aliquid cum
imperio uolunt nostri quidam, et sane ius quoddam feudi. ego uero non
disputo. et nec refert ad praesentem inspectionem. nam eius tum iudi-
cium ducatus idem et imperii Germanici erit'l. De quo quidem imperio

¹ Procop. 3. Goth. 33; Zon. lib. 15. c. 4. ² Alc. l. 5. de iust. (D. 1. 1).
³ Bonfin. 1. Ung. 9; Hot. de Feu. cc. 8 et 9. ⁴ Cuiac. c. 7. de des. imp.
⁵ Pano. c. caussam, qui fi. si. le.; c. solitae, de ma. et obed.

⁶ Egn. Rodu1.;'Sigo. ult. de Re. Itan Alc. 4 cons. 17. ⁷ Dec. cons. 19.

1³2

 

