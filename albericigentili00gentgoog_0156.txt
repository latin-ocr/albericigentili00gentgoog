124 ALBERICJ GENTJLIS

οψ--ω-

tum ab interpretibus illud quoque est, proditorie eum agere, qui non
indictum mouet bellum. Et sic notati qui mouerunt non indictum ¹. Et
Uarro in quarto de lingua Latina, iusta sic desiisse bella geri aetate demum
sua, more hoc sublato denunciandi. Retinuerunt Romani ad ultimum
usque hoc priscae iustitiae et bellicae rationis 2. Triumphum omnino non
decernebant, si bellum aut minus legitime indictum fuisset³. Unde solen-
nis formula indicendi, et quaestiones illae, si satis foret, nunciati bellum
ad pn'mum praesidium hostium, an hostium principi nunciari oporteret:
et utrum populi iussu bellum indiceretur, an satis esset senatusconsultum ⁴.
Sed ad rem. Gentium hoc ius ait Alciatus: et procul dublo est ut indi-
catur bellum, si consensus tot populorum quid lacit ad constituendum
ius gentium: et tanta tot seculorum doctissimorum hominum conspiratio
ueritatis ac naturae uox ipsa esse uidetur ⁶. Haec Dei uox. Haec ratio
naturalis: ut antequam hostiliter agas amicitiae uel communi illi, quae
inter homines est, renuncies omnino prius. Quod si enim aut usus, aut
priuata amicitia intercedebat, minus dubitandum est, quln huic oporteat
renunciari Et id exemplisque adfirmatur tum in proposito nostro pub-
licis, tum etiam priuatis θ. Regie Carolus rex Neapolis renunciat amici·
tiam Petro regi Tarraconensi: etsi iste testificatione insigni (ut inquit
P. Aemilius⁷) necessitudinem iuraque amicitiae uiolauerat.

Scilicet non opus renunciare amicitiam; renunciatam enim uideri, ut est
apud Liuium, ‘cum legatis, toties repetentibus res, nec reddi, nec satisfieri,
‘aequum censuissent ⁸.' Rursus sinon est bellum clandestina magis con-
tentio quam contentio legitima fori est, et iudiciorum, haec primum petitio
et denunciatio fieri debet: ut in lite inerma fit. Petimus ciuiliter prius quam
ad iudicium eamus, quod aut nobis debetur, aut est nostrum ⁹. Quamuis
fideret Aeneas fatie, tamen humanitatis officium putauit ad Latinum
legatos mittere, ne ob superbiam alienos fines inuadere uideretur ¹⁰. Etsi
nec exspectato responso urbem designat: quia iussibus Iouis omnino
erat auscultandum et latis fidendum. Et si bono uiro , non conuenit

¹ Paus. 43 Nic. Call. lib. 7. c. 16. ¹ Polyb. lib. 13. e. 3. ⁸ Sigo. de An. Iu. Pr.
⁴Liu.1.4.31.36. ‘Alc 14. deSi. Cer. ‘Llu. 36. 4² ; Val.4; Tac. Ann.6; Suet. Calig.
ἵ P. Aem. lib. 7. ³ Liu. lib. 36. c. 3. ⁹ Bal. 1. η. de serui. urb. praed (D. 8. a).
¹⁰ Donat. Aeneid.

 

