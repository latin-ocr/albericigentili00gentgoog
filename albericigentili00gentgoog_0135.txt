——p———d

DE IURE BELLI, LIB. J, CAP. XXII. 103

munis opinio est: ipsique probata Alciato ¹. Et praeterea quae sancita sunt
in iure ciuili subditis, ea trahi ad principes facile non oportet. subditi enim
difficilius bonam fidem et iustum titulum obtinebunt.

Uidendum et cum principibus est de titulo, ut praescriptio possit esse.
Ecce enim Sabaudus qui Niceam pignori habuit a rege Gallo, iniuste urbem
domino non restituit: et nullum aliud quam inueteratae possessionis ius
illic sibi esse latetur ². Neque enim titulus pignoris aptus praescriptioni ³.
Atque contra ipsum regem Galliarum, qui Perpinianum pignoris tantum iure
tenebat ab Hispano, sic P. louius grauissimus ac luculentissimus historio-
graphus⁵ (quibus eum titulis merito ornat iurisconsultus, pariter grauissimus,
et luculentissimus, Tyberius Decianus, in responsis4: alii quicquid garriant)
sic scribit louius, ‘parum sincera fide ueteris pa'cti conditionem multis iuris
‘cauillationibus inuoluebat ⁵.’ Latissinie etiam consuluit loannes Cephalus
in casu isto: quum pro pecunia mutua datus pignori comitatus esset. et
magis communem opinionem dicit, et ueriorem docet, in quaestione tamen
(ait) ualde dubitabili, non esse praescriptionem ⁰. Uidendum autem de his
quae ad praescriptionem requiruntur, siue ratione tituli, siue fidei bonae,
per latissimas nostrorum interpretum disputationes et copiosos qui hoc de
argumento toto extant tractatus· De bona fide aliquis etiamnum theo-
logus docere tentat possideri aTurca bene omnia erepta nobis: nam Do-
minus Deus uelit nos propter peccata nostra eiectos de terra nostra⁷. Quae
ridicula sunt. Quis enim non iam fuerit perhanc rationem in bonafide?
Aut Turcae opinio latrocinantis cogitat de iusta illa uoluntate Dei? Aut
boni sunt affectus et effectus prauissimorum hominum, quia ad uoluntatem
suam Deus utitur pessimis illis bene? ‘Etsi iustam dicimus Diaboli potes·
‘ tatem, non tamen et uoluntatem. Non Diabolus, qui inuasit hominem; non
‘homo qui id meruit; sed iustus Dominus qui id uoluit. Non a potestate,
‘ sed a uoluntate iustus, iniustusue quis dicitur‚’ etc„ apud Bemhardum ⁸.

At abeundum nunc non est a iure hominum. De tempore sic mihi
uidetur, ut quae contra res fauorabilissimas ualet centum annorum, siue

¹ Alex. 1. cons. 84; Alc. d 24. et ad l. ²5· C. de pact. (2. 3). ² lou. lib. 34.
³ l. 9. C. de pig. act. (4. 24); Dec. 3. cons. 108. ⁴ Dec. 5. cons. 19. ⁸ lou. lib. 1.
⁸ Ceph. cons. 102. ¹ D. B. 5. Contr. 3. c. 16. ⁸ Bern. Epist. 90.

 

