DE IURE BELLI, LIB.I, CAP. XVI. 73

ego uero redeo ad quaestionem. Tuemur et iniustos filios iuste aduersus
saeuitiam patriS, et seruos aduersus saeuitiam dominorum, damusque
laudabiliter operam, ne per furorem (hic bellum est) quantumuis iniqui
castigentur, et puniantur ¹, nam furor, bellum, non habet modum. Et qui
humanitate, uel misericordia ductus, uel alia adprobata ac iusta ratione
seruum alienum recepit, is edicto de seruo corrupto non tenetur. atque
ipsa receptatio de natura boni censetur, etc 2. Etiam ille laudatur, qui
iratus seruis, hos alteri multandos tradebat, hoc addito elogio, quia ipse
iratus esset ³. Atque adeo bonus uolet princeps, irato sibi eripi saeuiendi
in suos licentiam, quasi pater bonus, quasi dominus bonus. censebitque
semper, non regna esse propter reges sed reges propter regna factos esse,
quod uerum est. Etiam Platonicum hic ualet, debcre nos Rhetorica uti
maxime ad accusandos amicos; quibus optimum sic retrahi uela malis
suturis Atque ita mihi uidetur, auxilium afferri posse iniustis alienis sub-
ditis, huic tamen fini tantum, saeuitiae immoderatioris et poenae inclemen-
tioris depellendae. postquam nec inhumanum est, uel his facere bene qui
deliquerunt ⁴. Sed ausim tamen adfirmare, honestam hanc caussam auxilii
serendi uix umquam stare, quin et necessitatis et utilitatis alia obtendi ’
nequeat, et uero ostendi, ut antea quoque dictum est. Ecce, quae modo
maxima est quaestio, si Angli auxilia Belgis contra Hispanum iuste attu-
lerint: etiam si iniusta Belgarum esset caussa: et Belgae essent etiamnum
Hispano subditi. quod utrumque falsum censetur tamen. Dicebatur,
suscipiendum bellurn per istam occasionem, ut ita haberetur ab Hispano
bona pax: quae aliter haberi non potuisse uidebatur. Et quidem sic
suscipitur bellum iuste. quod nostri tradunt ⁵. Et sapientissima lacit
ratio medicorum ; ut si febris aliqua lenta sit, quae corpus teneat, quaeque
nulli cedat remedi0, tum mutandus sit morbus, etiam augendus interdum,
et accendendus: quia curationem, ubi id quod est non recipit, potest
recipere id quod futurum eset Sed et absque malo illo infidae pacis

suscipi bellum potuit. Ut multarum necessitudinum uincula inter Angliam .

sunt et Belgium: uetus amicitia cum ducibus Burgundiae: familiaritas

¹ Leo. Nou. 105. ²1. 5, Bal. l. 4, C. de ser. cor. (622). ⁸Plut. de Lib. Educ. c. 14 ; Hieron. ep. 9.
¹ Alex. l. 20. sol. ma. (D. 24. 3). ⁶ Castr. l. 5. de iust. (D. r. 1).
⁰ Cels. 3. e. 9; Hipp. de Loc. in Hom.

L

 

