162 ALBERICI GENTILIS

grauissimum: et pro qua mundum totum in forma sua exornanda sibi
composuit, et mirabiles illas ueneres orationis effudit. Et neque haec
tamen laudantur: neque praeter affectum aliud quidquam.

Etiam notandae hic quaestiones sunt duae3 una de parricidis ipsis
et sicariis. altera de auctoribus. Punit Corbulo barbarum nobilem,
‘qui specie amicitiae dolum parabat’ huiusmodi, et necem sibi ¹.
Atque si iste dolus non probatur, minus utique probabitur alter ille,
cui iunctum et parricidium est. Sed et de auctoribus dicimus, ipsos
esse iniustos. Et sic leges 2. Hoc publici periculi est, et itaque
non ferendum. Nam cuius uita poterit esse tuta, si necesse fuerit,
a domesticorum quoque insidiis metuere? Uenena uitantur quam in-
sidiae istae facilius ³. Exclamet Cicero, O tempora, o mores! utnon
uni modo capiti, sed omnium saluti bellum nefarium indicatur⁴. Si
namque corruptela haec ab auctoritate tanta, quanta est iuris gentium,
adprobetur, nihil iam est quod salutem nostram tueatur. Si haec pertur-
bare omnia uolumus, et permiscere, totam uitam periculosam, insidiosam
infestamque reddemus. Commune est hoc malum, communis metus, com-
mune periculum. Non quid hosti accidere uoluerimus, sed, quid nobis
in tali re metuendum sit, cogitare debemus. Haec est naturae clara uox,
et naturalis lex, non sinens illud ignorari, ‘Quod tibi non uis fieri? hic
iustitiae status integer, non iacturae aliis, quod sibi fieri nolit: nec aliis
negaturae quod sibi fieri uelit, ut egregie habet Bernardus⁵. Quod tibi
ab amico fieri non uis, amico ne leceris. Quod tibi ab hoste fieri non uis,
hosti ne feceris. Cum id genus aliis plurimis. Sic Eumenes, qui quidem
his insidiis petitus ab Antigono, dissimulat tamen, ‘Nec quemquam ducum
‘sic uelle uincere, ut ipse in se exemplum pessimum statuat ὅ) Aduersus
transfugam et uiolatorem fidei non censuit insidias degeneres Labienus,
Tacitus ⁷. Et itaque degeneres insidiae, bellum iniustum contra iustum
hostem. Uenenum nec adprobant contra tyrannum. cui forte non plus
debetur iuris quam praedoni: imo etiam debetur multo minus. Non
adprobant nec aduersus perfidum rebellem.

¹ Tac. 14. Anu. c. ²4· ² l. 6. 7. tle parricid. (D. 48. 9). ⁸ Peun. C. de his qui se. def. (ιο. 13).
⁴ Cic. pro Deiot. 11 et Uerr. 3. ³ Ber. Ep. 77 et 1. de Consid.
⁸ lustin. lib. 14. c. 1. ⁷ Tac. 11. Ann. c. 19.

 

