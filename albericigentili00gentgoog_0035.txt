...a——

DE IURE BELLI, LIB.I, CAP. Ι. 3

exemplorum, item et propter infirmitatem eius argumenti, quae plurimum
ab exemplo esse uidetur, non ius aliud facile, non constitues ullo modo
istud, quod naturale, ac certum censetur. Exempla, et facta expendenda
sunt sua lance, et quasi pondera sunt sua trutina conficienda.

Ueteres auctores legum fortassis hoc bellorum, et eiuscemodi alia gen·
tium in libros suos retulerunt: ut Mutius, PomponiuS, alii quidam: quorum,
quae supersunt, fragmenta quaedam, huius nobis coniecturae argumentum
non leuissimum praebent. Illi in rerum gestarum, et imperii amplitudine
uersantes, praeter multiplicem aliarum artium, quam semper tenuerunt,
non solum legum cognitionem, clara hic quoque habere omnia potuerunt:
quae nos in tanta rerum tenuitate, et in tam tenui professione litterarum
Iustiniani, uix per nebulam intuemur. Utique libri, qui fuerant de iure
feciali, bellica haec iura exposita, et constituta habuerunt ¹. Uidelicet
erant feciales foederum, pacis, bellorum, legationum, et reliquorum huius
iuris cum exteris curatores. Uerum nihil nunc ad nos, nisi desiderium
operum eorum peruenit. Ut enim sperni coepta est pars ista iuris usque
a fine reipublicae Romanae, id est, a tempore quo Romani res gerere
cum ratione desierunt, pro libidine agere omnia incoeperunt, ita librique
'iuris fecialis interiere, et memoriae, et doctores esse desiere ².

Abit quod non tenetur: et non tenetur, quod in pretio non est. Latet
itaque ius istud. Sed etsi sit omnino, reuocabitur in controuersiam ab
aliis, qui, ius non natura, sed opinione constare omne, pertinaciter conten-
dunt, atque adeo contendent aduersus nos, quibus hoc positum, et fixum est,
quaestiones bellicas iure definire gentium oportere, quod est naturae. Hos

tamen mitto naturae hostes, quos meliorum Philosophorum disputationes
refutarunt ante hac³: et habeo pro explorato, ius aliquod naturae esse, quo
et argumentum hoc tractetur bellicum. Caeterum manet impeditum, quod
quaerimus, quod nam istud sit ; aut quomodo approbemus, istud esse, aut
illud. Non solum scilicet docendum cum Platone, sed propter controuer-
sias euincendum cum Aristotele quoque est. Atque si adeo latet, non
ipsum cernent hebetes: improbi negabunt tanto facilius, armati hostes eo

¹ Cic. 1. De on. c 11. ¹ Varr. 5. De ling. lat. 86 (Muller).
³ Ple. Pol. et ιο. de leg.; Cicer. 1. De leg. oc. 10-17, et a. Dc inu. c. 53.

Ba

 

