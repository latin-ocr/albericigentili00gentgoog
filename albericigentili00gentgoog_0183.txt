DE IURE BELLI, LIB. II, CAP. VI. 151

‘tum est, hostem ueneno occidere, sicut docet Uegetius ¹.' Etiam defendit,
corrumpi aquas iuste posse contra hostes. Ecce dico statim alios non
contemnendae uiros auctoritatis qui idem uelint. Sed nunc respondeo
Baldo Et primum, quod si Uegetius illud scribit, quod ego non memini
tamen, nec credo, sic facit in stratagematis (opinor) recensendis, quae ius
non faciunt, at barbarica sunt: ut dixi. His plus gaudent malis dolis
et perfidiis barbari, quam armis ². Et itaque monet Polyaenus, ut nihil
caueamus in barbaris magis. Addit in disputando Baldus, quod si effusio
sanguinis est permissa, multo erit magis permissa haec corruptio fluuiorum,
et eiusmodi res alia quaelibet. Quod nihil est. Nam et ipse ait, per
corruptiones istas lieri mortes innocentium magis, quam culpabilium. Et
dixi, modum prohiberi. Et de modo est quaestio. Sed nota etiam lialdi
dictum de mortibus innocentium pro ratione uigesima contra infectores

' elementorum communium. Addit Baldus in bello defensiuo, quod nihil

sit illaudabile in uia defensionis. Quod et manifeste est falsum. Et
defensio enim esse inculpata debet. In magna necessitate si id liceat,
quaeres fortassis. Quod namque licitum non est in lege, necessitas facit
licitum. nam et sabbathum custodiri praeceptum erat: Macchabaei tamen
sine culpa pugnarunt in sabbatho ³. Ceterum respondemus, quod nostra
necessitas non habet uiolare iura aduersariorum nostrorum, non iura ali·
cuius. Quamquam enim creditur licitum furari in casu necessitatis: id
nec esse furtum defenditur: quia tempore necessitatis comestibilia omnia
sint communia ⁴. Hoc item belli ius est, in necessitates insuperabiles
coniicere hostem; aquibus si euadere licet per omnem modurn, licebit
sane et perfidus esse, et periurus, etquid non? Et sic omne bellicum
tolletur commercium, et ius omne bellicum abolebitur. ‘Non facile addu-
‘cor,’ inquit Bernardus, ‘licitum consentire, quod tot illicita parturit ⁶.’ De
ceremoniis porro illud est Macchabaeicum: quae certe cedunt necessitati:
et nihil ad hostes spectant ⁶. De quo et scribo in fine libri superioris.

¹ Bal. 2. oons. 188. ² Polyaen. lib. 7. ⁸ c 4 de reg. iu.; 1. Mac. ης Ios. 14. Ant 4.
⁴ Aug. l. 2. de le. Rh. (D. 14. a); Dec. l. m. de reg. iu. (D. 50. 17); Sot. 5. de lu. 3.
⁸ Ber. 3. de Consid. 4. ¹ Deut. 16.

,-

 

